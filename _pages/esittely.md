---
permalink: /esittely/
title: "Valmentaja Mira"
author_profile: true
---

Olen Lentotähden perustaja, 32-vuotias polkujuoksija Espoosta. Olen koulutukseltani Personal Trainer (Urheiluopistojen PT-sertifikaatti), opiskelen liikuntaneuvojaksi (LAT). Aikaisemmalta koulutukseltani olen filosofian maisteri (biologia) sekä sairaanhoitaja (AMK). Lisäksi olen käynyt Jyväskylän yliopistossa liikuntafysiologian kursseja. 

Oma liikuntaharrastuksena on alkanut jo lapsena, kun kävin isäni kanssa lenkeillä. Olen aina tykännyt liikkua juosten, hiihtäen, luistellen ja pyöräillen. Lukiossa kestävyysjuoksu valikoitui lajikseni: hankin valmentajan ja liityin Alavieskan Viriin. Näin alkoi säännöllinen ja tavoitteellinen juoksuharrastukseni. Käytännössä siitä asti olen juossut. Tällä hetkellä urheilen tavoitteellisesti polkujuoksun parissa. Kisaan 40-70 km matkoilla.

Valmennusfisofiassani korostuvat yksilöllisyyden huomiointi, jokaisen omaan arkeen sopivat laadukkaat treenit, palautumisen varmistaminen sekä muun hyvinvoinnin tukeminen. Osaamiseni perustuu vahvaan teoriaosaamiseen niin liikuntafysiologian, anatomian, valmennuksen sekä hyvinvoinnin tukipilareiden osalta sekä yli viidentoista vuoden käytännön kokemukseen. En käytä suunnittelussa tekoälyä vaan omaa ammattiosaamistani.  Jokainen liikkuja on yksilö.  Jokaisella on oma arkensa, kuormitustekijänsä, vahvuutensa ja heikkoutensa, ja näihin valmennuksessa kiinnitetään huomiota. Jokaiselle löytyy mieleinen, oma tapa liikkua. Liikunnan lisäksi on tärkeää vaalia riittävää ja palauttavaa unta sekä monipuolista ja terveellistä ravintoa. Terveyden palaset ovat monelle ne tutut kolme asiaa: liikunta, lepo ja ravitsemus. 

Haluan liikuttaa ihmisiä, jotta he saisivat hyvää oloa, terveyttä ja iloa elämäänsä!
